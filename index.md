---
title: Internetinis balsavimas. Techninės galimybės ir iššūkiai 
layout: main
---

<table class="dictionary"><tbody>
<tr><td>Kas:</td><td>Seminaras &ndash; atvira diskusija</td></tr>
<tr><td>Kada:</td><td>2011 m. gruodžio 22 d. (ketvirtadienį) 17:00 val.</td></tr>
<tr><td>Kur:</td><td>Šiaurės miestelio technologijų parke,<br>
                    <a href="http://maps.google.com/maps?f=q&source=embed&hl=en&geocode=&q=Galvyd%C5%BEio+g.+5,+Vilnius&aq=&sll=37.0625,-95.677068&sspn=31.701751,56.513672&ie=UTF8&hq=&hnear=5+J.+Galvyd%C5%BEio+gatv%C4%97,+%C5%BDirm%C5%ABnai,+Vilnius,+Vilniaus+Apskritis+08009,+Lithuania&z=14&ll=54.711076,25.294217">J. Galvydžio g. 5 / Žygio g. 96, Vilnius</a></td></tr>
<tr><td>Kviečiame:</td><td>Įėjimas laisvas, <a href="https://docs.google.com/spreadsheet/viewform?formkey=dHNrZUpoQTlWMDhqb0JUVVptbUhoWlE6MQ" class="important">užsiregistruokite &raquo;</a>  <br />
bei galite pasižymėti <a href="https://www.facebook.com/events/230749130332297/" class="important">Facebook renginio puslapyje </a></td></tr>
</tbody></table>

Šių metų gruodžio 22 d. vyks seminaras-diskusija balsavimo internetu saugumo ir kitais technologiniais klausimais. Renginį organizuoja [Lietuvos kompiuterininkų sąjunga](http://www.liks.lt/) (LIKS) kartu su [Vilniaus universiteto Matematikos ir informatikos institutu](http://www.mii.vu.lt/) (VU MII) ir bendradarbystės centru [„Hub Vilnius“](http://www.hubvilnius.lt/).

„<em>Pastaruoju metu tiek žiniasklaidoje aptariant internetinio balsavimo perspektyvas, tiek LR Seime svarstant balsavimo internetu projektus neretai nuskamba tendencingi politizuoti pareiškimai, nepelnyti perdėti oponentų kaltinimai. Atsižvelgiant į tai, kad ir specialistų nuomonės šiuo aktualiu klausimu skiriasi, nusprendėme pasikviesti abi puses. Stengsimės surinkti aukščiausio lygio kompiuterių, tinklų saugumo, kriptografijos, IT rizikų specialistus ir su jais aptarsime įvairių technologinių sprendimų ypatybes ir iššūkius. Pabandysime atsakyti į klausimą ar balsavimas internetu gali būti saugus, kiek saugus ir kaip tą saugumą reikėtų užtikrinti.</em>“ - sakė LIKS prezidentas dr. Saulius Maskeliūnas.

Renginio organizatoriai jau susitarė su mokslininkais (VU MII, KTU, MRU), verslo atstovais (Infobalt, bankų IT rizikų specialistais), VRK vadovu, VĮ "Infrastruktūra" atstovais. Pakviesti valstybės institucijų specialistai (Policijos departamento, SM IVPK, STT). Diskusijos rengėjai taip pat ketina pristatyti užsienio mokslininkų bei ekspertų kūrusių ar tyrinėjusių e-balsavimo sistemas pranešimus.

Mindaugas Danys, Hub Vilnius įkūrėjas: „<em>Visi džiaugiamės, kad Vilnius pirmauja pagal interneto spartą pasaulyje. Tačiau, kaip mes tai išnaudojam, kaip mūsų piliečiai naudojasi nebrangia ir plačiai išplėtota prieiga prie interneto? Kodėl pagal pilietiškumo lygį mes velkamės pasaulio šalių apačioje? Manau, kad yra daug klausimų ir sričių, kuriose piliečių balsas galėtų ir turėtų būti labiau girdimas ir matomas. Valstybės institucijos turi atverti savo IT sistemas ir sudaryti galimybes su profesionalų pagalba priartinti informaciją ir sprendimų priėmimą prie piliečių</em>“.

„<em>Kviečiame ateiti visus susidomėjusius, stengsimės išklausyti įvairias nuomones. Bandome pasiekti visus ekspertus, bet jei ką nors nespėtume pakviesti – maloniai kviečiame atvykti į renginį.</em>“ – teigė S. Maskeliūnas.

LIKS, VU MII ir Hub Vilnius rengiamas seminaras „Internetinis balsavimas. Techninės galimybės ir iššūkiai“ vyks š.m. gruodžio 22 d. (ketvirtadienį) 17 val. Vilniuje, Šiaurės miestelio technologijų parke, J. Galvydžio g. 5 / Žygio g. 96, 203 k.



### Kontaktinis asmuo:

LIKS Tarybos pirmininkas **dr. Saulius Maskeliūnas**

tel. 2109342, 8-681-75484,<br>
el.p. <saulius.maskeliunas@mii.vu.lt>

